---
title: "Şema Terapi Günleri | "
article_title: "Şema Terapi Günleri"
layout: article
keywords: şema terapi
description: Şema Terapi Günleri
canonical_path: "/sema-terapi-gunleri"
is_article: true
---

<p>
    Bir eğitimin ardından kalan ve kulağımda çınlayan yankılar kendi kendine birleştikçe büyüdü
    ve bende bir yazma, paylaşma ihtiyacı doğurdu.
</p>

<p>
    “Çocuğun” aslında iç seslerle doğmadığı, aslında kim olduğunu etraftakilerin söylediği ve
    bunlarla donandığı çok önemli bir yerde duruyor. Hiçbir çocuk "iç sesleri" hak ederek doğmaz,
    bunlar sonradan öğrenilir. Bu iç seslerden eleştirel olan sesler aslında görev gibidir. Kişi
    farkında olmadan, belki diş fırçalarken bile bu seslerle hareket eder.
</p>

<p>
    Yanlış yapıldığında duyulan ilk sesin “geri zekâlı” olduğunu düşünelim. Bir yanlış
    yapıldığında bunun sebebinin "geri zekâlı" olmaktan ileri geldiğini hissettirir. Oysa bu
    kendiliğinden oluşan veya doğru olan değil, öğrenilen bir cevaptır. “Beceriksizsin,
    yetersizsin, kusurlusun, önemsizsin, hatalısın..." gibi ifadeleri duyan bir altı yaş çocuğu
    nasıl hisseder? Elbette pek iyi hissetmediğini söyleyebiliriz. Bunların altında kalmaması
    için, bu durumun tekrar yazılmasına ihtiyacı var. Bundan hareketle, "çocuğun" kendi ağzından
    duymak istediklerine, “Bana kabul edilebileceğimi söyle, herkes kadar yeterli olduğumu söyle,
    herkes kadar hata yapabileceğimi söyle...” ifadelerini örnek verebiliriz. Bunlar diğerlerinin
    gücünü kullanarak durumu normalleştirmeye yardımcı olur.
</p>

<p>
    Tüm bunların bir bütün olarak resmini çizeriz, seslerin görselini, seslerin
    tekrarladıklarının yazılı halini ki bunlar o çocuğa hizmet etsin ve o çocuk bunları anlasın.
    Her ne kadar bu uygulamalar işlevsiz gözükse de aslında çocuğa dokundukları için çok
    anlamlıdırlar.
</p>

<p>
    "Yeterlisin, seni olduğun gibi, koşulsuz bir şekilde kabul ediyorum, olduğun gibi
    değerlisin, herkes gibi hata yaparak öğrenirsin, karar verebilirsin, beceriklisin, benim
    yanımda güvendesin ve yalnız değilsin." ifadeleri gibi ne kadar kendiliğinden ve samimi ise o
    denli içeri alabilir, o kadar empatik olabiliriz. Bunlar dışında ne yaparsak yapalım, neye
    taraf olursak olalım ya da öfke sonuçlarıyla ne ceza verirsek verelim, çocuğun ihtiyacı asla
    karşılanmaz. En başta duygunun kabulü tek başına çok büyük ve işlevseldir. Abartılı içerikleri
    sahtelikle içeri almak zorlaşabilir ve empatik yerde kalması daha zor olabilir.
</p>

<p>
    Sağlıklı yetişkin önce ihtiyacı tanır ve görevden önce umut verir ki, bu da çok önemli bir
    farktır. Bu umudu başkasının sağlıklı yetişkininden de kullanmak mümkün biliyor musunuz?
    Yükümüzü paylaştığımız gibi umudumuzu da paylaşabiliriz.
</p>
